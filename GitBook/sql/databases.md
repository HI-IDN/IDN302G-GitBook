---
description: >-
  Gagnasafnskerfi er aðferðafræði og tækni sem snýr að því að safna, geyma og
  nýta gögn á öruggan og árangursríkan hátt. Það nær yfir venslagagnasöfn og aðrar
  gagnageymslur eins og gríðargögn og gagnavöruhús.
---

# Gagnasafnskerfi

Gagnastjórnun er aðferð til að safna, geyma og nota gögn á öruggan, árangursríkan og kostnaðarlega
hagkvæman hátt. Markmiðið er að auðvelda notkun gagna þannig að hægt sé að nota þau til
ákvarðanatöku og skapa virði fyrir fyrirtæki.

## Helsta vinna gagnastjórnunar

- Búa til, stýra aðgengi og uppfæra gögn á fjölbreyttu gagnasviði.
- Hýsing gagna, til dæmis í skýi (e. _data cloud_) eða á staðnum.
- Gott aðgengi til notanda (t.d. margir notendur, rafmagnsleysi og fleira).
- Tryggja persónuvernd gagna (t.d. GDPR lögin) og fylgja reglugerðum þar sem við á.
- Eyðing gagna: Hvenær má eyða gögnum og hverju?
- Notkun gagna í fjölbreyttum öppum, greiningartólum og reikniritum.

## Tegundir gagnasafnskerfa

Gagnasafnskerfi samanstanda af margs konar tækni og tólum sem geta verið notuð til gagnastjórnunar.
Algengasta gerð gagnasafnskerfa eru venslagagnasöfn (e. _relational database management
systems_), þar sem gögn eru geymd á skipulögðu formi, skipt niður í töflur með röðum og dálkum sem
innihalda stök (e. _database records_). Skyld stök í öðrum töflum eru tengd saman með lyklum
(primary og foreign keys) til að koma í veg fyrir tvítekningar. Þetta fyrirkomulag byggir á
forritunarmálinu SQL og gagnalíkani/skemum.

### Aðrir möguleikar

- **Gagnasafnskerfi fyrir gríðargögn (e. _big data_):** T.d. NoSQL gagnagrunnar sem byggja ekki
  á SQL og leyfa óskipulögð eða hálf skipulögð gögn, eins og skynjaragögn (e. sensor data).
- **Vöruhúsgagna (e. _data warehouses_):** Byggð á vensla- og/eða dálka-gagnasöfnum, tekin
  saman úr mismunandi kerfum, sett saman og undirbúin fyrir greiningar.
- **Gagnalindir (e. _data lakes_):** Geyma gríðargögn til notkunar í spálíkanagerð, gervigreind,
  og fleira.
