---
description: >-
  Hraðkynning er stutt, markviss frásögn sem kynnir meginatriði verkefnis á áhrifaríkan hátt með 
  skýrri setningu sem útskýrir hvað þú ert að gera, hvað er í húfi, og af hverju það skiptir máli.
---

# Hraðkynningar

Hraðkynningar eða „lightning talks“ eru stuttar, markvissar kynningar sem eru hannaðar til að miðla
meginatriðum verkefnis á áhrifaríkan hátt. Tímalengdin er oft mjög takmörkuð, sem þýðir að
nauðsynlegt er að einbeita sér að kjarna málsins og segja það sem skiptir mestu máli á skýran hátt.
Hér eru algengar tegundir af hraðkynningum:

## Hefðbundin hraðkynning

- **Tímalengd**: 5-10 mínútur
- **Glærur**: Valfrjálst, og kynningarmaður stjórnar þeim sjálfur
- **Markmið**: Koma flóknu efni á framfæri á sem stystum tíma, án þess að missa kjarna málsins.

## PechaKucha

- **Tímalengd**: Nákvæmlega 6 mínútur og 40 sekúndur
- **Glærur**: 20 glærur sem fara sjálfkrafa áfram á 20 sekúndna fresti
- **Markmið**: Tala minna, sýna meira. Þetta format leggur áherslu á myndræna framsetningu og
  skýrleika.

### Dæmi: Reykjavík DataBeers

Reykjavík DataBeers, haldið fjórum sinnum á ári, notar PechaKucha-stíl. Kynningarnar snúast um
gagnamál á Íslandi, og hver kynning notar ca 20 glærur. Heildarlengd er um 7 per fyrirlesara og
svo spurningar úr sal. Ávallt 4 fyrirlesarar á hverju kvöldi.

## Ignite

- **Tímalengd**: Nákvæmlega 5 mínútur
- **Glærur**: 20 glærur sem fara sjálfkrafa áfram á 15 sekúndna fresti
- **Markmið**: Stutt og hnitmiðuð kynning þar sem hver glæra fær mjög stuttan tíma.

## 3-mínútna saga

„3-mínútna saga“ er algeng aðferð í hraðkynningum þar sem markmiðið er að útskýra meginatriði
málsins á aðeins þremur mínútum. Þetta þýðir að þú þarft að vera sérstaklega skýr með því hvað
þú vilt koma á framfæri.

### Hvernig nýtist 3-mínútna saga?

- **Einbeiting á kjarna málsins**: Hún hjálpar þér að komast beint að kjarna málsins án þess að
  flækja umræðuna með óþarfa upplýsingum.
- **Undirbúningur fyrir stutt samtöl**: Ef þú getur fært kynningu niður úr 30 mínútum í 3 mínútur,
  ertu betur undirbúinn fyrir óformleg samtöl, til dæmis við stjórnendur eða viðskiptavini.
- **Einblína á hvað er mikilvægt**: Hraðkynning er sérstaklega gagnleg þegar þú þarft að útskýra
  hvað þú ert að vinna að á stuttum tíma og með áhrifaríkum hætti.

## Lyfturæða

Lyfturæða eða „elevator pitch“ er stutt, áhrifarík kynning sem tekur oft innan við 30 sekúndur.
Hún er hönnuð til að ná athygli hlustandans og koma skilaboðum hratt og örugglega á framfæri.
Hugmyndin er að þú ættir að geta útskýrt hugmynd þína á sama tíma og tekur að ferðast milli hæða
í lyftu.

### Helstu atriði í elevator pitch:

- Hver þú ert eða hvað þú gerir: Skýr útskýring á því hver þú ert eða hvað verkefnið snýst um.
- Hvaða lausn þú býður upp á: Hvernig lausn þín eða hugmynd hefur virði fyrir viðkomandi.
- Hvers vegna það skiptir máli: Af hverju ætti hlustandinn að hafa áhuga á þessu?

### Dæmi um elevator pitch:

„Ég er að þróa nýtt greiningartól fyrir Daenerys Targaryen sem safnar gögnum frá öllu Westeros
til að greina hvar stuðningur hennar er sterkastur. Með þessum upplýsingum getur hún skipulagt
herferðir gegn Lannisterunum og gert hraðari ákvarðanir um hvaða bandamenn að semja við. Með
þessu tryggjum við sigur hennar á _the Iron throne_.“

## Stóra myndin

Það er mikilvægt að hugsa strax um „stóru myndina“ í hverri hraðkynningu. Þetta er ein lykilsetning
sem sameinar allar mikilvægustu upplýsingar:

- **Hvað þú ert að gera**: Skýr lýsing á því verkefni sem þú ert að vinna að.
- **Hvað er í húfi**: Útskýra af hverju verkefnið er mikilvægt og hvað það skilar.
- **Skýr og hnitmiðuð setning**: Lyfturæða eða stutt kynning á ekki að vera óljós – hún þarf að
  vera skýr og markviss.

> „I would have written a shorter letter, but I did not have time.“ – Blaise Pascal

Þessi setning lýsir áskoruninni við að hanna stutta en áhrifaríka kynningu. Það krefst mikillar
undirbúnings að hnitmiða upplýsingar á þann hátt að þær hafi hámarksáhrif.


